<!DOCTYPE html>

<html>
  <head>
    <meta charset="utf-8" />
    <meta http-equiv="X-UA-Compatible" content="IE=edge" />
    <title></title>
    <meta name="description" content="" />
    <meta name="viewport" content="width=device-width, initial-scale=1" />
    <link rel="stylesheet" href="styles.css" />
  </head>
  <body>
    <h1 class="title">പ്രത്യാശയുടെ പൂക്കാലം</h1>
    <section class="whole">
      <p class="part">പ്രകൃതി അതിന്റെ നരച്ചിരുണ്ട</p>
      <p class="part">വേഷങ്ങൾ വലിച്ചെറിയുന്നു</p>
      <p class="part">നഗ്നമായ മരങ്ങൾ മരതക പച്ച പട്ടു ചുറ്റുന്നു</p>
      <p class="part">പുത്തൻപ്രതീക്ഷയുടെപൂക്കാലം വരവായ്</p>
      <p class="part">ഒഴിഞ്ഞ കിളികൂടുകൾ പുതു ജീവനെ</p>
      <p class="part">വരവേൽക്കാൻ ഒരുങ്ങുന്നു.</p>
      <br />
      <p class="part">മഞ്ഞിൻ പുറം കുപ്പായം മാറ്റി</p>
      <p class="part">മനോഹരമായ ചിരിക്കുന്ന</p>
      <p class="part">പൂക്കളുടെ മാന്ത്രിക ദർശനം,</p>
      <p class="part">കിളികളുടെ കളകൂജനം</p>
      <p class="part">പുഴയുടെ കളകളാരവം</p>
      <p class="part">പുഞ്ചിരിക്കുന്ന ആളുകൾ</p>
      <p class="part">സ്വർണവർണ്ണ സൂര്യപ്രകാശം</p>
      <p class="part">സുഗന്ധവാഹിയായ ഇളം കാറ്റ്.</p>
      <br />
      <p class="part">മരിച്ച ഇന്നലെകൾ ബാക്കിവെച്ച</p>
      <p class="part">ആശങ്കകൾ ഭയം, അനിശ്ചിതത്വം,</p>
      <p class="part">ഒറ്റപ്പെടലിന്റെ,വേർപാർടിന്റെ നൊമ്പരങ്ങൾ,</p>
      <p class="part">നടുക്കടലിൽ ഏകരായരുടെ ഹൃദയ വേദന .</p>
      <br />
      <p class="part">നിഷേധാത്മകതകളെല്ലാം ദൂരെയെറിയാം</p>
      <p class="part">കോപതാപ നിരാശകൾ മാറ്റി</p>
      <p class="part">മധുരമുള്ള ഓർമ്മകൾ കൊണ്ട്</p>
      <p class="part">ശൂന്യമായ ഇടങ്ങൾ നിറയ്ക്കാം</p>
      <p class="part">നീറുമീ ഹൃത്തിൻ വേദന</p>
      <br />
      <p class="part">കരയരുതേ പ്രീയരെ ഓർക്കു,</p>
      <p class="part">നാം വെറും അപൂർണരായ മനുഷ്യർ മാത്രം!</p>
      <p class="part">മരിച്ചു തലയ്ക്കുമീതെ നിൽക്കുവോർ</p>
      <p class="part">ആഗ്രഹിക്കുന്നില്ല നാം ദുഃഖിക്കുവാൻ.</p>
      <p class="part">പ്രത്യശാ മെഴുതിരി നാളങ്ങൾ</p>
      <p class="part">കത്തിയെരിഞ്ഞു നിൽക്കട്ടെ,</p>
      <p class="part">ആ മനോഹര തീരത്തു വീണ്ടും</p>
      <p class="part">കണ്ടുമുട്ടും നാൾവരെയും.</p>
      <br />
      <p class="part">തീരീല്ലയി ജന്മമെന്നാകിലും.</p>
      <br />
      <p class="part">പ്രിയ ജീവിതങ്ങൾ ക്രൂരമായി</p>
      <p class="part">പിഴുതെറിയപെട്ട വേദന മറക്കാൻ</p>
      <p class="part">സ്നേഹനിർഭരമായ</p>
      <p class="part">മുഹൂർത്തങ്ങളെ ചേർത്തണച്ച്</p>
      <p class="part">സന്തോഷകരമായ നിമിഷങ്ങളുടെ</p>
      <p class="part">ഓർമ്മകളെ മുറുകെ പിടിക്കുക.</p>
      <br />
      <p class="part">ഒരുമയുടെ സന്തോഷ നിമിഷങ്ങൾ</p>
      <p class="part">കൈകോർത്തുള്ള നടത്തം</p>
      <p class="part">മെഴുതിരി അത്താഴം</p>
      <p class="part">പ്രണയാർദ്ര നിമിഷങ്ങൾ.</p>
      <p class="part">കടൽത്തീര സല്ലാപങ്ങൾ</p>
      <p class="part">ഒഴിവുദിന കളി ചിരികൾ.</p>
      <br />
      <p class="part">ഉഗ്രകോപത്തിന്റെ സമയങ്ങൾ</p>
      <p class="part">സമ്മാനിച്ച തീവ്രവേദനകൾ,</p>
      <p class="part">പാലിക്കാപെടാത്ത വാഗ്ദാനങ്ങൾ</p>
      <p class="part">ചൂടേറിയ വാഗ്‌വാദങ്ങൾ</p>
      <p class="part">സ്നേഹ നിരാസങ്ങളുടെ</p>
      <p class="part">ഉള്ളം നീറ്റുന്ന ഓർമ്മകൾ</p>
      <p class="part">കണ്ണ് നിറച്ചു കാഴ്ച മറയ്ക്കും.</p>
      <br />
      <p class="part">നല്ല നാളെക്കായി പുത്തൻ പ്രതീക്ഷകളും</p>
      <p class="part">പുതുസ്വപ്നങ്ങളും നെയ്തു മുന്നേറാം</p>
      <p class="part">പ്രിയ യോദ്ധാക്കളെ ഓരോ ദിനവും</p>
      <p class="part">ഒരു പുതിയ തുടക്കമാക്കാം</p>
      <p class="part">വേദനയിലും നന്ദിയോടെ,</p>
      <p class="part">കണ്ണീരിലും ഒരു പുഞ്ചിരിയോടെ,</p>
      <p class="part">കാലം ഉണക്കാത്ത മുറിവുകൾ ഇല്ലല്ലോ!</p>
    </section>

    <script src="" async defer></script>
  </body>
</html>
